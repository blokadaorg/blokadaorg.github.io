<!DOCTYPE html>
<html class="no-js">
<head>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, maximum-scale=1">

<link rel="stylesheet" href="css/poole.css">
<link rel="stylesheet" href="css/syntax.css">
<link rel="stylesheet" href="css/hyde.css">
<link rel="stylesheet" href="css/theme.css">
<link rel="stylesheet" href="//fonts.googleapis.com/css?family=PT+Sans:400,700|Russo+One">
<link rel="stylesheet" href="//netdna.bootstrapcdn.com/font-awesome/4.0.3/css/font-awesome.css">
<link href="//block.blokada.org/favicon.png" rel="icon">

<title>Ajuda: Blokada</title>
</head>
<body class="theme-base-theme1 layout-reverse">

<div class="content">
    <div class="container">
        <section id="main">

<h3>Ajuda</h3>
<p>Aquest lloc està format per dues seccions diferents. La primera us ajuda amb problemes comuns amb els que podeu trobar-se, mentre que la segona us dóna informació per a preguntes freqüents.</p>

<h4>Situacions conegudes</h4>
<ol>
  <li><a href="#refresh">El Blokada bloqueja menys anuncis.</a></li>
  <li><a href="#whitelist">Una aplicació no funciona correctament.</a></li>
  <li><a href="#blacklist">Vull bloquejar un lloc web determinat.</a></li>
  <li><a href="#youtube">Els anuncis a YouTube no es bloquegen!</a></li>
  <li><a href="#unsupported">No puc iniciar el Blokada després d'haver-lo instal·lat.</a></li>
  <li><a href="#kill">El Blokada deixa de funcionar després d'un temps.</li>
  <li><a href="#abplists">No puc importar la llista EasyList/AdBlock Plus al Blokada.</a></li>
</ol>

<h4>Preguntes generals</h4>
<ol>
  <li><a href="#howitworks">Com funciona el Blokada?</a></li>
  <li><a href="#vpn">Puc utilitzar una altra VPN mentre el Blokada està activat?</a></li>
  <li><a href="#options">Quines opcions té el Blokada?</a></li>
  <li><a href="#ads">Què puc fer si encara veig alguns anuncis?</a></li>
  <li><a href="#DNS">Què és el DNS i quin haig de triar?</a></li>
  <li><a href="#kill">Què puc fer si el Blokada deixa de funcionar després d'un temps?</a></li>
  <li><a href="#update">No puc instal·lar una actualització, què puc fer?</a></li>
  <li><a href="#notification">Puc ocultar la notificació de VPN?</a></li>
  <li><a href="#bug">Com informo d'un problema, idea o suggeriment?</a></li>
  <li><a href="#private">El Blokada pot veure les meves dades privades?</a></li>
  <li><a href="#battery">El Blokada utilitza molta bateria?</a></li>
  <li><a href="#speed">El Blokada alentirà el meu dispositiu?</a></li>
  <li><a href="#free">El Blokada és realment de lliure ús?</a></li>
  <li><a href="#contribute">El Blokada és genial, com puc col·laborar amb el projecte?</a></li>
  <li><a href="#other">Tinc una altra pregunta, on puc fer-la?</a></li>
</ol>

<h4><a name="refresh">El Blokada bloqueja menys anuncis.</a></h4>
<p>Si sospiteu que el Blokada bloqueja menys anuncis que abans, actualitzeu les vostres llistes. Per fer-ho, toqueu <i>Llista negra</i>, a continuació, a l'extrem superior dret de l'equalizador, seleccioneu <i>Refresca els filtres</i> i toqueu <i>Continua</i>. En general, això passa perquè s'afegeixen nous servidors als existents que encara no s'han identificat i afegit a les llistes negres, o la nova llista no es baixa al telèfon, per tant, no estan (encara) bloquejats.<br>
Alternativament, podeu activar més llistes de servidors o afegir filtres més restrictius en el menú <i>Llista negra</i>.</p>

<p>Recordeu que el Blokada utilitza llistes de tercers, per tant, si l'aplicació funcionava abans i bloquejava anuncis, sense canvis, hauria comportar-se de la mateixa manera.</p>

<h4><a name="whitelist">Una aplicació no funciona correctament.</a></h4>
<p>Si veieu que una aplicació no funciona correctament, no carrega el seu contingut o es produeix alguna cosa similar, aneu a la pantalla principal, seleccioneu <i>Llista blanca</i>, a la part inferior de la pantalla, toqueu el signe +, trieu <i>Aplicació</i> i escriviu el seu nom. Toqueu <i>Desa</i> al final. Amb això, el Blokada no filtrarà les URL d'aquesta aplicació.</p>

<p>Recordeu que el Blokada 3.4 i versions anteriors tenien un error que causava que una aplicació acabada d'instal·lar no es reconegués en Blokada, per tant, no es podia configurar a la <i>Llista blanca</i>. Aquest error s'ha solucionat a la versió 3.5 i posteriors.</p>

<h4><a name="blacklist">Vull bloquejar un lloc web determinat.</a></h4>
<p>Podeu bloquejar el lloc web individual que no es troba a la llista de servidors. Per fer-ho, aneu a la <i>Llista negra</i> a la pàgina principal, toqueu el signe + a la part inferior de la pantalla, toqueu <i>Host</i> i escriviu el nom d'amfitrió del lloc web, sense la part http i www (per exemple: <i>elmeuexemple.com</i>).</p>

<h4><a name="youtube">Els anuncis a YouTube no es bloquegen!</a></h4>
<p>Bloquejar anuncis al YT és molt difícil perquè Google fa servir xifrat i servidors generats aleatòriament per publicar els anuncis. Per tant, és molt més fàcil bloquejar anuncis a l'aplicació YT com amb una eina externa (com el Blokada). NewPipe i YouTube Vanced són excel·lents alternatives de l'aplicació oficial de YouTube, comproveu quina us agrada més.</p>

<h4><a name="unsupported">No puc iniciar el Blokada després d'haver-lo instal·lat.</a></h4>
<p>Hi ha dues causes comuns per aquesta situació. En primer lloc, comproveu si teniu una connexió VPN activa i si l'opció <i>VPN sempre encesa</i> està activada. Per fer-ho, aneu a la Configuració del telèfon, busqueu VPN a la secció de xarxa, toqueu l'engranatge al costat de la VPN existent. Desactiveu-lo, desconnecteu-vos de la connexió VPN activa i intenteu reiniciar el Blokada.</p>

<p>Si no teniu una altra connexió VPN, verifiqueu al Blokada si <i>Watchdog</i> està activat en la configuració avançada, i si és així, verifiqueu si esteu connectat a Internet amb Wi-Fi o amb dades mòbils. El Blokada no s'iniciarà si el <i>Watchdog</i> està activat i no teniu una connexió a Internet activa.</p>

<p>Si això no ajuda, reinicieu el telèfon, a vegades pot ser útil.</p>

<h4><a name="kill">El Blokada deixa de funcionar després d'un temps.</a></h4>
<p>Com a primer pas, activeu <i>Mantén actiu</i> al Blokada. En aquest cas, el Blokada intentarà mantenir-se en línia, però tingueu en compte que el vostre sistema encara pot afectar aquest comportament. Si ho configureu, i encara veieu que el Blokada es deté una vegada i una altra, verifiqueu la configuració del vostre sistema i desactiveu totes les optimitzacions de bateria i memòria per al Blokada. Malauradament, és diferent en tots els sistemes, per tant, no podem dir on fer-ho. Comproveu la configuració del telèfon. Un altre origen d'aquest comportament pot ser que feu servir un netejador de memòria. Afegiu el Blokada a la llista blanca o a la llista d'exclosos. Si no us ha ajudat cap d'aquests passos, informeu d'un error (consulteu a continuació com fer-ho).</p>

<h4><a name="abplists">No puc importar la llista EasyList/AdBlock Plus al Blokada.</a></h4>
<p>Si voleu importar una llista (per exemple EasyList) que funciona molt bé amb l'extensió AdBlock Plus al vostre ordinador o portàtil, el Blokada informarà d'un missatge d'error. És perquè el Blokada utilitza un altre mètode per bloquejar anuncis. Tot i que ABP bloqueja i oculta elements o parts del lloc web, el Blokada no pot fer-ho perquè no és un complement al navegador, sinó que redirigeix els accessos al servidor d'anuncis a una adreça no encaminable (0.0.0.0), per tant, necessita una llista de noms de servidor-IP.</p>

<h4><a name="howitworks">Com funciona el Blokada?</a></h4>
<p>El Blokada és una prima capa entre la interfície de xarxa (Wi-Fi o mòbil) del telèfon i les aplicacions que utilitzeu. Per poder filtrar tot el trànsit sortint, genera una connexió VPN local (sense servei de tercers) i només bloqueja les peticions cap als servidors definits als filtres de la llista negra. Aquest bloqueig es realitza amb una redirecció, l'adreça IP del lloc web que mostra l'anunci serà resolta pel telèfon a una meta direcció no encaminable, cap a 0.0.0.0, on no s'està executant cap servei web, per tant, no es mostrarà res. Amb això, el Blokada estalvia tant dades com la durada de la bateria. Els filtres s'actualitzen automàticament i contenen servidors coneguts per publicar anuncis, rastreig, correu brossa, programari maliciós i altres continguts no desitjats o perillosos. Podeu configurar el Blokada amb els vostres propis filtres i llistes blanques personalitzades per garantir que el servei que voleu utilitzar no estigui bloquejat i no experimenti cap interrupció.</p>

<h4><a name="vpn">Puc utilitzar una altra VPN mentre el Blokada està activat?</a></h4>
<p>Lamentablement no, és una limitació del sistema; només podeu tenir una connexió VPN activa. Si us uniu a un altre servei, el Blokada es tancarà.</p>

<h4><a name="options">Quines opcions té el Blokada?</a></h4>
<p>Com segurament ho vau veure, el Blokada té algunes opcions a la pantalla principal que no es detallen al primer inici. Si us plau, deixeu-nos fer-ho ara. Podeu veure el següent:</p>
<p><ul>
    <li><b>Llista negra</b>: aquesta és la llista dels fitxers amfitrió que contenen els servidors a bloquejar. Tingueu en compte que l'ús de llistes múltiples pot tenir efectes sobre la velocitat del sistema i de la xarxa.</li>
    <li><b>Llista blanca</b>: la llista blanca és la llista d'excepcions, aquí podeu definir els servidors que no s'han de bloquejar o les aplicacions on el Blokada no filtrarà les URL. El Blokada s'instal·la amb diverses aplicacions incloses a la llista blanca per defecte.</li>
    <li><b>Mantén actiu</b>: aquesta opció és per assegurar-se que el Blokada no es pausi ni sigui aturat pel sistema. Tingueu en compte que el vostre sistema pot sobreescriure-lo, assegureu-vos que la vostra configuració deixi que el Blokada s'executi en segon pla.</li>
    <li><b>Notificacions</b>: en activar-se, se us notificarà quan un anunci ha està bloquejat. Està activat per defecte, però si rebeu moltes notificacions, podeu desactivar-lo.</li>
    <li><b>Watchdog</b>: quan estigui activat, el Blokada es tancarà si no hi ha una connexió activa, i s'iniciarà de nou cada vegada que la connexió torni. Si està desactivat, el Blokada s'executarà sempre en segon pla (encara que no hi hagi cap xarxa disponible). Tingueu en compte que aquesta opció pot no funcionar en tots els dispositius.</li>
    <li><b>Inicia en l'inici</b>: en activar-se, el Blokada s'iniciarà després d'arrencar el sistema. Tingueu en compte que hi ha configuracions a nivell del sistema per a aquesta opció, per tant, no es pot garantir que el Blokada s'iniciï en l'arrencada. En aquest cas, comproveu la configuració del vostre telèfon. La configuració per defecte està activada, si voleu iniciar el Blokada manualment, desactiveu aquesta opció.</li>
    <li><b>DNS</b>: si sospiteu que alguns llocs web o serveis estan bloquejats per a vós, o està suposant que el vostre proveïdor d'Internet recopila informació sobre el seu ús d'Internet, utilitzeu qualsevol DNS segura de la llista. Per defecte, el Blokada utilitza els mateixos servidor/s DNS que el vostre sistema.</li>
</ul></p>

<p>Coses que no es poden configurar:</p>
<p><ul>
    <li><b>Actualitzat</b>: si ho veieu, esteu executant la versió més recent del Blokada. Manteniu l'aplicació actualitzada perquè té menys errors i més funcions!</li>
    <li><b># anuncis bloquejats</b>: quantitat de contingut no desitjat que el Blokada va bloquejar des que es va iniciar per primera vegada</li>
    <li><b># servidors</b>: quantitat de servidors que fan servir anuncis, programari maliciós i altres continguts no desitjats</li>
</ul></p>

<h4><a name="ads">Què puc fer si encara veig alguns anuncis?</a></h4>
<p>Alguns anuncis apareixeran amb qualsevol bloquejador d'anuncis en Android. En concret, els anuncis de YouTube o alguns anuncis emergents a pantalla completa són difícils de bloquejar. Si creieu que apareixen més anuncis que abans, proveu amb això:</p>
<p><ul>
    <li>Comproveu si la icona de la clau VPN apareix a la barra d'estat a la part superior. Si no, inicieu el Blokada.</li>
    <li>Obriu el Blokada i comproveu si està actiu i que no informi de cap error.</li>
    <li>Comproveu si el comptador de servidors no és igual a zero. Si és així, seleccioneu alguns filtres de la llista negra perquè els anuncis es puguin bloquejar. Si el comptador continua a zero, concediu el permís d'accés a l'emmagatzematge a la Configuració del sistema - Aplicacions - Blokada, a continuació, netegeu les dades i la memòria cau i reinicieu el dispositiu.</li>
    <li>Assegureu-vos que no teniu massa aplicacions a la llista blanca, potser és per això que visualitzeu anuncis.</li>
    <li>Proveu a restablir els vostres filtres (aneu a la pantalla de la Llista negra i trieu <i>Restableix valors per defecte</i> al menú Accions ràpides en la part superior).</li>
    <li>Si veieu anuncis al vostre navegador, desactiveu qualsevol tipus de compressió o optimització de trànsit a la configuració del navegador.</li>
    <li>Desactiveu el Blokada, tanqueu-lo (desplaçant-lo de la pantalla recents) i torneu-lo a activar.</li>
    <li>Si recentment heu canviat la configuració (filtres, llista blanca, etc.), recordeu que triga un temps abans que comenci a funcionar la nova configuració. Doneu-li un temps.</li>
    <li>Netegeu les dades de l'aplicació Blokada (en la configuració del sistema) o reinstal·leu-la.</li>
    <li>Reinicieu el dispositiu.</li>
    <li>És possible que el vostre dispositiu no sigui compatible. Reviseu la <a href="http://go.blokada.org/issue_device">base de dades de dispositius</a>.</li>
    <li>Si cap d'aquests passos no us ha ajudat, informeu d'un error (vegeu-ho més avall).</li>
</ul></p>

 <h4><a name="DNS">Què és el DNS i quin haig de triar?</a></h4>
 <p>L'acrònim DNS significa Domain Name System (Sistema de Noms de Domini) i aquests servidors són responsables de resoldre els noms de domini (per exemple: <i>elmeuexemple.com</i>) a adreces IP, que s'utilitzen entre les màquines per comunicar-se. El vostre proveïdor de serveis d'Internet té els seus propis servidors DNS; el Blokada està configurat per utilitzar els valors per defecte del sistema. Les màquines d'aquesta llista s'han d'utilitzar si sospiteu que el vostre proveïdor recopila registres sobre el vostre ús d'Internet, teniu por d'algun risc de privadesa o si alguns llocs web o serveis estan bloquejats per a vós. No hi ha cap «millor», tot depèn de les vostres preferències i ubicació, per tant, si voleu utilitzar servidors DNS personalitzats, llegiu la seva descripció, cerqueu-los a Internet i llegeixi els comentaris.</p>

<h4><a name="update">No puc instal·lar una actualització, què puc fer?</a></h4>
<p>En primer lloc, comproveu si la versió d'Android que teniu és la 5 o superior. Les versions d'Android 4 i anteriors no són compatibles amb el Blokada 3.0 i versions més actuals. Per fer-ho, aneu a la Configuració del telèfon, desplaceu-vos fins a <i>Quant al telèfon</i> i cerqueu la <i>Versió d'Android</i></p>
<p>Si el telèfon executa Andriod 5 o superior, reinicieu el dispositiu. Sona estrany, però de vegades ajuda. Si això no soluciona el problema, desinstal·leu el Blokada i torneu-lo a instal·lar. Pot ser que el vostre dispositiu no sigui compatible. Reviseu la <a href="http://go.blokada.org/issue_device">base de dades de dispositius</a>.</p>
<p>Si cap d'aquests passos no us ha ajudat, uniu-vos al nostre xat de Telegram <a href="http://go.blokada.org/chat">go.blokada.org/chat</a> per obtenir ajuda o informar d'un error (vegeu més avall).</p>

<h4><a name="notification">Puc ocultar la notificació de VPN?</a></h4>
<p>Lamentablement no. Alguns dispositius poden mostrar una molesta notificació VPN (una clau) mentre la VPN està activa i no és possible ocultar-la. Si podeu, intenteu actualitzar el vostre dispositiu a Android 8 (Oreo), ja que les noves versions d'Android no tenen aquest problema.</p>

<h4><a name="bug">Com puc informar d'un problema, una idea o un suggeriment?</a></h4>
<p>Si teniu problemes, uniu-vos al nostre xat de Telegram <a href="http://go.blokada.org/chat">go.blokada.org/chat</a>, la nostra comunitat estarà feliç de ajudar-lo. Alternativament, només heu d'escollir l'opció de comentaris al menú de l'extrem superior dret i seguiu les instruccions. Proporcioneu tanta informació com pugueu i feu els passos per reproduir el mateix problema: ajuda molt a solucionar el problema! Si sou un usuari avançat, podeu anar directament al seguidor de problemes de GitHub.</p>

<h4><a name="private">El Blokada pot veure les meves dades privades?</a></h4>
<p>No. El Blokada no llegeix ni manipula la vostra informació privada, només controla a quins servidors està fent sol·licituds el vostre dispositiu i bloqueja els que coincideixen amb els filtres. Cada vegada que el Blokada bloqueja qualsevol cosa, veureu una notificació (què podeu desactivar). El Blokada no té accés al vostre trànsit xifrat.</p>

<h4><a name="battery">El Blokada utilitza molta bateria?</a></h4>
<p>No. Segons la configuració, l'impacte de la bateria és mínim, i en la majoria dels dispositius nous, especialment en Marshmallow (Android 6) o més recent, no notareu cap drenatge de la bateria. Tanmateix, alguns dispositius desafortunats poden experimentar un augment de drenatge de la bateria. Consulteu la <a href="http://go.blokada.org/issue_device">base de dades de dispositius</a> per obtenir detalls.</p>

<h4><a name="speed">El Blokada alentirà el meu dispositiu?</a></h4>
<p>No. Depenent de la configuració, el Blokada pot ser molt eficient. De fet, tant el rendiment del dispositiu com la durada de la bateria poden millorar visiblement, perquè el Blokada evita que el dispositiu baixi i processi contingut que no necessita o no li importa. Tanmateix, els usuaris amb alguns dispositius antics poden experimentar una disminució del rendiment. Consulteu la <a href="http://go.blokada.org/issue_device">base de dades de dispositius</a> per obtenir detalls.</p>

<h4><a name="free">El Blokada és realment de lliure ús?</a></h4>
<p>Si! El Blokada va començar com el meu projecte d'afició, encara està desenvolupat principalment per mi. És la meva manera d'agrair-ho a la comunitat. El Blokada és completament de codi obert i es mantindrà lliure per sempre. Dit això, desenvolupar-lo triga molt de temps, així que considereu donar suport al projecte de qualsevol manera que pugueu (vegeu-ho a continuació).</p>

<h4><a name="contribute">El Blokada és genial, com puc col·laborar amb el projecte?</a></h4>
<p>Hi ha moltes maneres de donar suport al Blokada, econòmicament o no. Tots els mitjans d'ajuda són molt importants perquè el projecte existeixi. <a href="contribute.html">Aneu a aquesta pàgina per obtenir més informació</a>, o simplement <a href="http://go.blokada.org/chat">uniu-vos al nostre xat</a>.</p>

<h4><a name="other">Tinc una altra pregunta, on puc fer-la?</a></h4>
<p>Si no trobeu resposta a la vostra pregunta aquí, podeu unir-vos al nostre xat de Telegram a l'enllaç <a href="http://go.blokada.org/chat">go.blokada.org/chat</a>. La nostra comunitat hi serà per ajudar-vos. Si no us convé, utilitzeu l'opció de comentaris al menú superior o si teniu una pregunta més tècnica, aneu directament al seguidor de GitHub.</p>
        </section>
    </div>
</div>

</body>
</html>
