<!DOCTYPE html>
<html class="no-js">
<head>
<meta http-equiv="Content-Type" content="text/html; charset=utf-8">
<meta name="viewport" content="width=device-width, initial-scale=1.0, maximum-scale=1">

<link rel="stylesheet" href="css/poole.css">
<link rel="stylesheet" href="css/syntax.css">
<link rel="stylesheet" href="css/hyde.css">
<link rel="stylesheet" href="css/theme.css">
<link rel="stylesheet" href="//fonts.googleapis.com/css?family=PT+Sans:400,700|Russo+One">
<link rel="stylesheet" href="//netdna.bootstrapcdn.com/font-awesome/4.0.3/css/font-awesome.css">
<link href="//block.blokada.org/favicon.png" rel="icon">

<title>Palīdzība: Blokada</title>
</head>
<body class="theme-base-theme1 layout-reverse">

<div class="content">
    <div class="container">
        <section id="main">

<h3>Palīdzība</h3>
<p>Šī lapa ir veidota divās daļās. Pirmā palīdz atrisināt biežāk sastopamās problēmas, otrā sniedz atbildes uz vispārīgajiem jautājumiem.</p>

<h4>Zināmas situācijas</h4>
<ol>
  <li><a href="#refresh">Blokada bloķē mazāk reklāmu.</a></li>
  <li><a href="#whitelist">Lietotne nestrādā kā paredzēts.</a></li>
  <li><a href="#blacklist">Es gribu nobloķēt konkrētu mājaslapu.</a></li>
  <li><a href="#youtube">YouTube reklāmas netiek bloķētas!</a></li>
  <li><a href="#unsupported">Pēc instalācijas nevaru aktivizēt Blokada.</a></li>
  <li><a href="#kill">Blokada pārtrauc funkcionēt pēc kāda laika.</li>
  <li><a href="#abplists">Es nevaru importēt EasyList/AdBlock Plus sarakstu iekš Blokada.</a></li>
</ol>

<h4>Vispārīgie jautājumi</h4>
<ol>
  <li><a href="#howitworks">Kā Blokada darbojas?</a></li>
  <li><a href="#vpn">Vai es varu izmantot citu VPN vienlaikus ar Blokada?</a></li>
  <li><a href="#options">Kādus uzstādījumus piedāvā Blokada?</a></li>
  <li><a href="#ads">Ko darīt, ja es joprojām redzu dažas reklāmas?</a></li>
  <li><a href="#DNS">Kas ir DNS un kuru no visiem man izvēlēties?</a></li>
  <li><a href="#kill">Ko es varu darīt, ja Blokada pēc kāda laika pārstāj darboties?</a></li>
  <li><a href="#update">Nevaru ieinstalēt atjauninājumu, kā man rīkoties?</a></li>
  <li><a href="#notification">Vai es varu paslēpt paziņojumu par VPN?</a></li>
  <li><a href="#bug">Kā es varu ziņot par problēmu, ideju vai ieteikumu?</a></li>
  <li><a href="#private">Vai Blokada var redzēt manus privātos datus?</a></li>
  <li><a href="#battery">Vai Blokada patērē daudz akumulatora resursu?</a></li>
  <li><a href="#speed">Vai Blokada palēlinās manu ierīci?</a></li>
  <li><a href="#free">Vai Blokada patiešām ir bezmaksas?</a></li>
  <li><a href="#contribute">Blokada ir lieliska, kā es varu palīdzēt projektam?</a></li>
  <li><a href="#other">Man ir cits jautājums, kur es varu to pajautāt?</a></li>
</ol>

<h4><a name="refresh">Blokada bloķē mazāk reklāmu.</a></h4>
<p>Ja rodas aizdomas, ka Blokada bloķē mazāk reklāmu nekā iepriekš, lūdzu, atsvaidziniet sarakstus. Lai to izdarītu, spiediet uz <i>Melnais saraksts</i>, tad augšējā labajā stūrī uz ekvalaizera izvēlieties <i>Atsvaidzināt filtrus</i> un spiediet <i>Turpināt</i>. Parasti tas notiek, jo tiek pievienoti jauni serveri pie esošajiem, kas vēl nav identificēti un pievienoti melnajiem sarakstiem, vai ja jaunais saraksts nav lejupielādēts uz jūsu telefona, tādēļ tas nevar (pagaidām) tikt bloķēts.<br>
Alternatīvi, jūs varat iespējot vairāk adrešu sarakstus vai pievienot vairāk ierobežojošus filtrus izvēlnē <i>Melnais saraksts</i>.</p>

<p>Ņemiet vērā, ka Blokada izmanto trešo pušu bloķējamos sarakstus, tādējādi, ja tā strādāja iepriekš un bloķēja reklāmas, tai vajadzētu uzvesties tāpat neveicot nekādas izmaiņas.</p>

<h4><a name="whitelist">Lietotne nestrādā kā paredzēts.</a></h4>
<p>Ja lietotne nestrādā kā paredzēts, neielādē tās saturu vai pieredzat kādu citu dīvainu uzvedību, dodieties uz sākuma ekrānu, spiediet uz <i>Baltais saraksts</i>, ekrāna lejasdaļā spiediet uz "+", izvēlieties <i>Lietotne</i> un ierakstiet šīs lietotnes nosaukumu. Beigās spiediet uz <i>Saglabāt</i>. Izmantojot šo pieeju, Blokada izvēlētajā lietotnē nefiltrēs adreses, ar kurām tiek veidots savienojums.</p>

<p>Ņemiet vērā, ka Blokada 3.4 un vecākās versijās bija kļūda, kas noveda pie tā, ka Blokada neatpazina svaigi instalētās lietotnes, līdz ar to, tās nebija iespējams pievienot <i>Baltajā sarakstā</i>. Šī kļūda ir novērsta ar 3.5 un jaunākām versijām.</p>

<h4><a name="blacklist">Es gribu nobloķēt konkrētu mājaslapu.</a></h4>
<p>Jūs varat nobloķēt konkrētu mājaslapu, kas nav adrešu sarakstā. Lai to izdarītu, dodieties uz <i>Melnais saraksts</i> sākumekrānā, spiediet uz + zīmes ekrāna apakšā, spiediet uz <i>Adreses</i> un rakstiet mājaslapas nosaukumu bez http un www daļas (piemēram: <i>piemērs.com</i>).</p>

<h4><a name="youtube">YouTube reklāmas netiek bloķētas!</a></h4>
<p>Bloķēt YouTube reklāmas ir ļoti sarežģīti, jo, lai piegādātu reklāmas, Google izmanto šifrētas un nejauši ģenerētas adreses. Līdz ar to, daudz vieglāk ir bloķēt reklāmas YouTube lietotnes ietvaros, nekā ar ārēju instrumentu (kā Blokada). NewPipe un YouTube Vanced ir lieliskas alternatīvas oficiālajai YouTube lietotnei, iesakām jums izmēģināt, kura no abām jums labāk der.</p>

<h4><a name="unsupported">Pēc instalācijas nevaru aktivizēt Blokada.</a></h4>
<p>Šajā situācijā ir divi biežāk sastopamie cēloņi. Pirmkārt, pārbaudiet, vai jums ir aktīvs VPN savienojums un, ka iestatījums <i>VPN vienmēr ieslēgts</i> ir iespējots. Lai to izdarītu, atveriet ierīces iestatījumus, tīkla sadaļā meklējiet VPN un atveriet esošā VPN iestatījumus. Atspējojiet to, atvienojieties no aktīvā VPN savienojuma un mēģiniet restartēt Blokada.</p>

<p>Ja jums nav cita VPN savienojuma, pārbaudiet lietotnē, vai <i>Watchdog</i> ir iespējots. Tas atrodams "Papildus iestatījumos". Ja tas ir iespējots, pārbaudiet, vai esat savienoti ar interneti vai nu caur mobilajiem datiem, vai WiFi. Blokada neatvērsies, ja <i>Watchdog</i> ir iespējots un jums nav aktīva interneta savienojuma.</p>

<p>Ja šie soļi neatrisina jūsu problēmu, restartējiet ierīci, reizēm tas palīdz.</p>

<h4><a name="kill">Blokada pārtrauc funkcionēt pēc kāda laika.</a></h4>
<p>Pirmkārt, iespējojiet uzstādījumu <i>Uzturēt dzīvu</i>. Šajā gadījumā Blokada centīsies palikt ieslēgta, taču ņemiet vērā, ka jūsu operētājsistēma šo uzstādījumu var ietekmēt. Ja pēc šī jūs joprojām redzat, ka Blokada ik pa laikam tiek apstādināta, pārbaudiet sistēmas iestatījumus un atspējojiet akumulatora un atmiņas optimizāciju priekš Blokada. Diemžēl katrā ierīcē tas ir izdarāms savādāk, tāpēc mēs nevaram sniegt norādes, kā to izdarīt. Lūdzu pārbaudiet savus ierīces iestatījumus. Cits šāda veida uzvedības avots var būt tas, ka jūs izmantojat atmiņas tīrītāju/optimizētāju. Tādā gadījumā nepieciešams pievienot Blokada izņēmuma sarakstam. Ja neviens no šiem soļiem jums nepalīdzēja, lūdzu ziņojiet par kļūdu (skatīt zemāk, kā to izdarīt).</p>

<h4><a name="abplists">Es nevaru importēt EasyList/AdBlock Plus sarakstu iekš Blokada.</a></h4>
<p>Ja mēginat importēt sarakstu (piemēram EasyList), kas darbojas ar jūsu reklāmu bloķēšanas paplašinājumu uz jūsu PC vai portatīvā datora, Blokada paziņos par kļūdu. Tas ir tāpēc, ka Blokada izmanto citu metodi, lai bloķētu reklāmas. Kamēr reklāmu bloķēšanas paplašinājums bloķē un paslēpj elementus vai lapas daļas, Blokada to nespēj izdarīt, jo tā nav pārlūkprogrammas paplašinājums, tā vietā reklāmas adrešu pieprasījumi tiek novirzīti uz nemaršrutētu adresi (0.0.0.0), tāpēc ir nepieciešams adrešu-IP saraksts.</p>

<h4><a name="howitworks">Kā Blokada darbojas?</a></h4>
<p>Blokada ir plāns slānis slānis starp jūsu ierīces tīkla interfeisu (wifi vai mobilā) un lietotnēm, ko izmantojat. Lai varētu filtrēt katru izejošo datu plūsmu, tiek ģenerēts lokāls (nevis trešo pušu serviss) VPN savienojums, kas attiecīgi bloķē visus pieprasījumus uz adresēm, kas ir melnajā sarakstā. Šī bloķēšana tiek veikta ar novirzīšanu - vietnes IP adrese, kas piegādā reklāmas, tiek novirzīta uz ierīces nemaršrutētu meta-adresi (0.0.0.0), kur nav aktīva interneta servisa, attiecīgi nekas netiek parādīts. Izmantojot šo, Blokada ietaupa gan jūsu iztērētos megabaitus, gan akumulatora lietošanas ilgumu. Melnā saraksta filtri tiek automātiski atjaunoti, tie satur adreses vietnēm, kas piegādā reklāmas, izsekošanas pakalpojumus, surogātpastu, vīrusus un citu bīstamu vai nevēlamu saturu. Jūs varat nokonfigurēt Blokada ar pēc jūsu vajadzībām pielāgotiem filtriem un balto sarakstu, lai būtu droši, ka serviss, ko vēlaties izmantot, netiek bloķēts, un jūs nepiedzīvojat kādus traucējumus.</p>

<h4><a name="vpn">Vai es varu izmantot citu VPN vienlaikus ar Blokada?</a></h4>
<p>Diemžēl nē, tas ir sistēmas ierobežojums; vienlaikus var būt tikai viens aktīvs VPN savienojums. Ja jūs pievienojaties kādam citam VPN savienojumam, Blokada vairs nebūs aktīva.</p>

<h4><a name="options">Kādus uzstādījumus piedāvā Blokada?</a></h4>
<p>Kā jūs jau redzējāt, Blokada sākuma ekrānā ir vairāki uzstādījumi, kas nav detalizēti paskaidroti. Izdarīsim to tagad. Jūs varat redzēt sekojošo:</p>
<p><ul>
    <li><b>Melnais saraksts</b>: šis ir saraksts ar failiem, kas satur bloķējamo serveru adreses. Ņemiet vērā, ka vairāku sarakstu izmantošana var ietekmēt tīkla un sistēmas veiktspēju.</li>
    <li><b>Baltais saraksts</b>: šis ir izņēmuma saraksts, kur jūs varat iekļaut adreses vai lietotnes, kuras nevajag bloķēt. Blokada ir instalēta ar jau dažām baltajā sarakstā iekļautām lietotnēm.</li>
    <li><b>Uzturēt dzīvu</b>: šī opcija nodrošina, ka ierīces sistēma nevarēs izslēgt vai apstādināt Blokada. Tomēr ņemiet vērā, ka sistēma var šo uzstādījumu pārrakstīt, pārliecinieties, ka ierīces uzstādījumos esat atļāvuši Blokada strādāt fonā.</li>
    <li><b>Paziņojumi</b>: ja iespējots, jums paziņos, kad kāda reklāma tiek bloķēta. Pēc noklusējuma šis ir iespējots, taču, ja saņemat daudz paziņojumu, varat to atspējot.</li>
    <li><b>Watchdog</b>: kad iespējots, Blokada aizvērsies, ja nav aktīva interneta savienojuma, un palaidīsies, kad tas parādīsies. Ja atspējots, Blokada vienmēr darbosies fonā (pat ja nav aktīva interneta savienojuma). Lūdzu ņemiet vērā, ka šis uzstādījums var nestrādāt korekti uz visām ierīcēm.</li>
    <li><b>Sākt ar OS</b>: kad iespējots, Blokada sāks darboties līdz ar operētājsistēmas ieslēgšanos. Lūdzu ņemiet vērā, ka šī opcija ir sistēmas līmeņa konfigurācija, līdz ar to, nav iespējams garantēt to, ka Blokada varēs uzsākt darbu ierīci ieslēdzot. Šajā gadījumā, lūdzu, pārbaudiet ierīces sistēmas iestatījumus. Pēc noklusējuma šis uzstādījums ir iespējots, ja vēlaties Blokada ieslēgt manuāli, atspējojiet šo uzstādījumu.</li>
    <li><b>DNS</b>: ja jums ir aizdomas, ka ir bloķētas vietnes vai servisi, kam nevajadzētu būt, vai arī, ja jūs pieņemat, ka jūsu interneta pakalpojumu sniedzējs apkopo informāciju par to kā jūs izmantojat internetu, izvēlieties drošu DNS no saraksta. Pēc noklusējuma Blokada izmanto tos pašus DNS serverus, ko jūsu sistēma.</li>
</ul></p>

<p>Uzstādījumi, kas nav maināmi:</p>
<p><ul>
    <li><b>Atjaunināts</b>: ja to redzat, jums ir jaunākā Blokada versija. Uzturiet lietotni atjauninātu, jo tā saturēs mazāk kļūdu un vairāk funkciju!</li>
    <li><b># reklāmas nobloķētas</b>: daudzums, cik nevēlama satura nobloķēts kopš Blokada pirmo reizi aktivizēta</li>
    <li><b># adreses</b>: skaits ar serveru adresēm, kas satur reklāmas, vīrusus un citu nevēlamu saturu</li>
</ul></p>

<h4><a name="ads">Ko darīt, ja es joprojām redzu dažas reklāmas?</a></h4>
<p>Dažas reklāmas tiks cauri jebkurai Android reklāmu bloķēšanas lietotnei. Īpaši YouTube un citas pilnekrāna uznirstošās reklāmas ir sarežģīti nobloķēt. Ja jums šķiet, ka redzat vairāk reklāmu nekā iepriekš, izmēģiniet šos soļus:</p>
<p><ul>
    <li>Pārbaudiet, vai augšējā statusa joslā ir redzama VPN atslēgas ikona. Ja nav, aktivizējiet Blokada.</li>
    <li>Atveriet Blokada un pārliecinieties, ka tā ir aktīva, un nav radusies kāda kļūda.</li>
    <li>Pārbaudiet, vai bloķējamo adrešu skaits nav vienāds ar nulli. Ja tas ir, aktivizējiet melno sarakstu filtrus, lai reklāmas varētu tikt bloķētas. Ja skaitītajs joprojām rāda nulli, piešķiriet lietotnei atļauju piekļūt atmiņai. Sistēmas uzstādījumi - lietotnes - Blokada, tad notīriet tās datus un kešatmiņu un restartējiet ierīci.</li>
    <li>Pārliecinieties, ka baltajā sarakstā nav iekļauts par daudz lietotņu - varbūt tieši tas ir iemesls, kādēļ redzat reklāmas.</li>
    <li>Mēģiniet atiestatīt filtrus (dodieties uz Melnā saraksta uzstādījumiem Ātrajās darbībās, kas atrodas ekrāna augšdaļā un spiediet uz <i>Atjaunot noklusējumu</i>).</li>
    <li>Ja redzat reklāmas pārlūkprogrammā, pārlūkprogrammas iestatījumos deaktivizējiet jebkāda veida datu saspiešanu vai optimizāciju.</li>
    <li>Deaktivizējiet Blokada, aizveriet to (aizvelciet to prom no Nesen izmantoto lietotņu ekrāna), un mēģiniet to ieslēgt vēlreiz.</li>
    <li>Ja nesen veicāt izmaiņas uzstādījumos (filtri, baltais sarakts, utt.), ņemiet vērā, ka tas prasa laiku līdz jaunā konfigurācija sāks strādāt. Kādu brīdi pagaidiet.</li>
    <li>Notīriet Blokada lietotnes datus (jūsu sistēmas uzstādījumos), vai pārinstalējiet to.</li>
    <li>Restartējiet ierīci.</li>
    <li>Jūsu ierīca, iespējams, netiek atbalstīta. Lūdzu pārbaudiet to <a href="http://go.blokada.org/issue_device">Ierīču datubāzē</a>.</li>
    <li>Ja neviens no šiem soļiem nelīdzēja, lūdzu ziņojiet par kļūdu (skatīt zemāk).</li>
</ul></p>

 <h4><a name="DNS">Kas ir DNS un kuru no visiem man izvēlēties?</a></h4>
 <p>Saīsinājums DNS nozīmē Domēnu Nosaukumu Sistēma - šis protokols ir atbildīgs par domēna nosaukumu (piemēram: <i>piemērs.com</i>) pārveidošanu IP adresēs, kas tiek izmantots ierīču savstarpējā komunikācijā. Jūsu interneta pakalpojumu sniedzējam ir savi DNS serveri; Blokada ir konfigurēta izmantot sistēmas noklusējuma DNS serverus. Šie serveri izmantojami gadījumā, ja jums ir aizdomas, ka jūsu ISP ievāc informāciju par to kā jūs izmantojat internetu, uztraucaties par konfidencialitātes riskiem, vai ja kādas mājaslapas vai servisi priekš jums ir bloķēti. Nav tāda "labākā", viss atkarīgs no jūsu preferencēm un atrašanās vietas, tāpēc, ja vēlaties izmantot pielāgotus DNS serverus, izlasiet to aprakstus, sameklējiet par tiem informāciju un pārlasiet atsauksmes.</p>

<h4><a name="update">Nevaru ieinstalēt atjauninājumu, kā man rīkoties?</a></h4>
<p>Pirmkārt, pārbaudiet, vai jūsu Android versija ir 5 vai jaunāka. Blokada 3.0 un jaunākas versijas neatbalsta Android 4 un vecākas versijas. Lai pārbaudītu, dodieties uz ierīces iestatījumiem, sameklējiet <i>Par ierīci</i> un atrodiet <i>Android versija</i></p>
<p>Ja jūsu ierīce strādā uz Android 5 vai jaunāka, mēģiniet ierīci restartēt. Tas izklausās dīvaini, taču dažreiz tas palīdz. Ja tas neatrisina problēmu, atinstalējiet Blokada un instalējiet to vēlreiz. Var būt, ka Blokada neatbalsta jūsu ierīci. Lūdzu pārbaudiet to <a href="http://go.blokada.org/issue_device">Ierīču datubāzē</a>.</p>
<p>Ja neviens no soļiem nelīdz, pievienojieties mūsu Telegram sarakstei <a href="http://go.blokada.org/chat">go.blokada.org/chat</a>, lai saņemtu palīdzību, vai ziņojiet par kļūdu (skatīt zemāk).</p>

<h4><a name="notification">Vai es varu paslēpt paziņojumu par VPN?</a></h4>
<p>Diemžēl nē. Dažas ierīces var rādīt paziņojumu (atslēgas ikona), kamēr VPN savienojums ir aktīvs, taču to nevar paslēpt. Ja iespējams, mēģiniet atjaunināt jūsu ierīci uz Android 8 (Oreo), par cik jaunākās Android versijās šī īpatnība nav.</p>

<h4><a name="bug">Kā es varu ziņot par problēmu, ideju vai ieteikumu?</a></h4>
<p>Ja jūs sastopaties ar kādām problēmām, lūdzu pievienojieties mūsu Telegram sarakstei <a href="http://go.blokada.org/chat">go.blokada.org/chat</a>, kur mūsu kopiena labprāt jums palīdzēs. Varat izmantot opciju Atsauksmes, kas atrodas augšējās izvēlnes labajā stūrī, un sekojiet instrukcijai. Lūdzu sniedziet pēc iespējas vairāk informācijas, kā arī soļus, lai mēs varētu problēmu reproducēt – tas ievērojami palīdzēs jūsu problēmas novēršanai! Ja jūs esat advancēts lietotājs, aicinām izmantot "issue tracker" iekš GitHub.</p>

<h4><a name="private">Vai Blokada var redzēt manus privātos datus?</a></h4>
<p>Nē. Blokada nelasa un neizmanto jūsu privāto informāciju, tā tikai pārrauga, uz kurām adresēm jūsu ierīce sūta pieprasījumus un bloķē tos, kuri atbilst filtriem. Katru reizi, kad Blokada ko nobloķē, jūs redzēsiet paziņojumu (ko var atspējot uzstādījumos). Blokada nevar piekļūt jūsu šifrētajai datu plūsmai.</p>

<h4><a name="battery">Vai Blokada patērē daudz akumulatora resursu?</a></h4>
<p>Nē. Atkarībā no jūsu iestatījumiem akumulatora ietekme ir minmāla un uz lielāko daļu jaunajām ierīcēm, īpaši uz Marshmallow (Android 6) vai jaunākām, jūs nepamanīsiet nekādu akumulatora patēriņu. Tomēr, dažas ierīces var piedzīvot palielinātu akumulatora patēriņu. Sīkāku informāciju skatiet <a href="http://go.blokada.org/issue_device">Ierīču datubāzē</a>.</p>

<h4><a name="speed">Vai Blokada palēlinās manu ierīci?</a></h4>
<p>Nē. Atkarībā no jūsu iestatījumiem Blokada var būt diezgan efektīva. Patiesībā jūsu ierīces veikstpēja un akumulatora iespējamais lietošanas ilgums var redzami uzlaboties, jo Blokada pasargā ierīci no nevajadzīga satura ielādes. Tomēr vecāku ierīču lietotāji var izjust veikstpējas kritumu. Sīkāku informāciju skatiet <a href="http://go.blokada.org/issue_device">Ierīču datubāzē</a>.</p>

<h4><a name="free">Vai Blokada patiešām ir bezmaksas?</a></h4>
<p>Jā! Blokada aizsākās kā hobija projekts, un joprojām lielākoties to attīstu es. Tas ir mans veids, kā sniegt sabiedrībai labumu. Blokada ir pilnībā atvērtā koda un tā vienmēr būs bezmaksas. Tā attīstīšana aizņem daudz laika, tāpēc, lūdzu, apsveriet iespēju atbalstīt projektu kādā no veidiem (skatīt zemāk).</p>

<h4><a name="contribute">Blokada ir lieliska, kā es varu palīdzēt projektam?</a></h4>
<p>Ir vairāki veidi, kā palīdzēt Blokada, financiāli vai savādāk. Visi centieni palīdzēt ir ļoti nozīmīgi, lai projekts eksistētu. <a href="contribute.html">Lūdzu dodieties uz šo mājaslapu papildus informācijai</a>, vai <a href="http://go.blokada.org/chat">pievienojieties sarakstei</a>.</p>

<h4><a name="other">Man ir cits jautājums, kur es varu to pajautāt?</a></h4>
<p>Ja jūs šeit neatradāt atbildi uz jūsu jautājumu, pievienojieties mūsu Telegram sarakstei <a href="http://go.blokada.org/chat">go.blokada.org/chat</a>, mūsu kopiena būs tur, lai jums palīdzētu. Ja jums tas nav ērti, izmantojiet opciju Atsauksmes no augšējās izvēlnes, vai, ja jums ir tehniskāks jautājums, lūdzu dodieties uz GitHub.</p>
        </section>
    </div>
</div>

</body>
</html>
